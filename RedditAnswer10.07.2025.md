אני מאד מקווה שהמוטיבציה של השאלה היא באמת להבין את הצד השני ולא להתווכח נטו (למרות שאין לי בעיה לשמוע את דעתך)  

### **בנוגע לשאלה הראשונה (ישראלים שתתומכים בפינוי חד צדדי של *הכל*):**  
יש כמות מאד קטנה של ישראלים שרוצים "לפנות לגבולות של 67' עכשיו", ורובם מגיעים מנקודת מוצא שהמציאות הנוכחית היא בלתי צודקת והרסנית, ושישראל לא מקדמת את זה (לא רק בגלל הפלסטינים אלא גם בגלל האידיאולוגיה של ישראל עצמה) מעל ל60 שנה, שיש סיפוח זוחל ואלים, ושצריך לייצר לחץ שלא משתמע לשתי פנים לעזוב את איו"ש עכשיו - ושהמנהיגים ימצאו דרך לעשות את זה. זאת אמרת מבחינתם נקודתת המוצא היא שצריכים לעזוב ומהר, ומשם צריך להמשיך את הדיון.  
  
רוב השמאלנים שקוראים לסיום המממשל / הכיבוד הצבאי ביו"ש לא באמת רוצים את הגישה הזו. התפיסה היא שיש לייצר הליך הפוך להליך הסיפוח הקיים כיוון שהמצב הנוכחי לא מוסרי, ודרדר את ישראל לסף בחירה בין להיות מדינה ערבית או מדינת אפרטהייד באופן מופגן. כמו כן יש גם ימנים  וגם שמאלנים שחושבים שסרטוט גבולות חד צדדי הוא הדרך היחידה להגיע לפתרון בגלל חוסר הסכמה עם הפלסטינים, וזה כולל גם פינוי התנחלויות. (זו לא דעה פופולרית באותה מידה כפי שהיא הייתה לפני ה7.10)  
בנוגע לשאר השאלות....  
  
### **האם אתם באמת תומכים בפינוי מלא של כל השטחים האלה?**  
**בקצרה:** לא.  
**באריכות:**
אני לא רוצה לסרטט מפה רשמית כי זה לא העניין אבל בגדול צריך לוותר על הישובים העמוקים בתוך העורקים של הפלסטינים, על המאחזים הבלתי חוקיים, על צפון השומרון ועל חלקים מדרום הר חברון. צריך להיות מוחנים להחלפת שטחים (לווא דווקא 1 : 1) והסתדרות בגבולות הגושים המוסכמים.  מבחינתי הכי חשוב שעם ישראל יחזור 15 שנה אחורה ויבין את הצורך בהפרדות מהפלסטנים (ברמה האזרחית)  
  
השכונות היהודיות במזרח ירושלים (פסגת זאב, הר חומה) והמרכז של ירושלים (העיר העתיקה, ממילא, שיח ג'ראח, באב א זהרה) לא על השולחן בעיני. (מחנה שועפט, עיסאוויה וכו' דווקא כן ואפשר לשלב אותן עם שכונות נוספות מהצד השני של הגדר). אולי וויתורים סמליים על זכויות מסוימות בעיר העתיקה במסגרת הסכם שלום אמייתי. 
אריאל, גוש עציון, מעלה אדומים, מודיעין עילית גם לא ברות-פינוי.  
בקעת הירדן זה גבולי, אין לי דעה מוצקה.  ויש עוד ניואנסים לסיפור הזה.   
  
### **במידה וכן, מה קורה עם מאות אלפי האנשים שגרים שם היום?**  
**בקצרה:** זה קשה מאד. צריך למזער את זה ולפצות את מי שמגיע לו.  
**באריכות:** 
שאלה טובה. מי שגר במאחז לא כל כך אכפת לי - אבל באמת לא הוגן שמדינה תשלח מישהו לגור במקום מסויים ואז תגרש אותו. 
צריך לפצות אנשים ולנסות למזער את היקף הפינוי. אפילו עם חילופי שטחים 1: 1 (תכנית ז'נבה, שאני לא תומך בה), או בתוכנית של אולמרט, היקף הפינוי לא יהיה במאות אלפים.   
  
הסיטואציה הייתה הרבה יותר פתירה לפני 20 שנה, והולכת להיות יותר קשה ככל שעובר הזמן. היקף המאחזים גדל בחסות הממשלה. העלות והכאב שבפינוי תהיה קשה יותר. זה תמיד אפשרי בתיאוריה. אפשר לבנות מחדש אנחנו כבר עשינו את זה בעבר. אבל אני לא יודע מתי עובר הגבול שבו סיפוח ואזרחות לפלסטינים זו האפשרוות היחידה שנותרה.  
  
### **האם השטחים האסטרטגיים שיפונו לא ינוצלו מידית כדי לתקוף את ישראל?**  
זה החלק שהכי חשוב לי לדבר עליו. ברור שאם מחר בבוקר אתה מוציא את צה"ל מכל השטחים התוצאה לא תהיה התוצאה הרצויה. אבל טרור לא נוצר בגלל פינוי אוכלוסיה אזרחית.    
יש תפיסה שבעיני היא נזק גדול למדינה - על פיה הנוכחות של צה"ל וההתנחלויות זה אותו הדבר. שהתנחלויות == בטחון. יש שתי קבוצות שמקדמות את הרעיון הזה - שמאל קיצוני / בינלאומי והימין הקיצוני / ביביסטי.   
מבחינתי ברור שצריך קודם כל להיות מוכנים לצייר גבולות של האוכלוסיה האזרחית, ולשמור כוחות איפה שצריך.    

חלק גדול ואולי רוב הפעילות של צה"ל ביו"ש לא נועדה כדי לספק בטחון אלא כדי לאפשר את ההתנחלויות. והפעילות הזו רק פוגעת בבטחון. 
לפני ההתנתקות הייתה לך אוכלוסיה יהודית שהיוותה 2% מהרצועה, ושלטה ב20% מהשטח. היו יותר חיילים שתפקידם לאבטח את ההתנחלויות מאשר מתנחלים, ילדים נסעו לבית הספר באוטובוסים משוריינים, ומתו חיילים כל שבוע (ועדיין ירו קסאמים). יש לנו ראש ממשלה כבר 18 שנה (והוא לא היחיד) שלא רוצה לקחת אחריות על מדיניות הביטחון תחת הנהגתו אז הוא מאשים את ההתנתקות (שהוא הצביע בעדה) במקום את עצמו.   

הטענה הכי טובה לדעתי מהצד השני היא שההתנחלויות מכריחות את הממשלה באל כורכה לשים מגף על הגרון של הפלסטינים ואז לכאורה אי אפשר להתעלם מהטרור. אני לא בטוח שזו דינמיקה שפויה. צריך מדיניות הגיונית.  

### **האם לאחר הפינוי ה"פלסטינים" יחזרו לשולחן המשא ומתן בנושא השטחים האלה, או שהם פשוט יכריזו על מדינה באופן חד צדדי על כולם**  
הם כבר הכריזו על מדינה באופן חד צדדי על הכל. מבחינתם הם או רוצים להשיג כמה שיותר, או רוצים לשפר עמדות לקראת הקריסה של ישראל, או מלכתחילה לא רוצים להכיר בישראל. אגב גם אנחנו ככה (פשוט במינונים שונים)  
צריך או לבצע מו"מ רציני ומרחיק לכת, או לקבוע עובדות בשטח תוך כדי דיפלומטיה. דיפלומטיה זו אומנות ולפעמים אתה צריך מנהיג אחד וניצול הזדמנויות כדי לשנות סדרי עולם ולשנות את דעת הקהל.  

### **האם הם בכלל ירצו מדינה עם גבולות ברורים, או שזה יהיה רק צעד בדרך ל"שחרור כל פלסטין", כולל מה שכרגע מוכר כישראל?**  
בדומה לשאלה הקודמת, הרבה מאד מהם קרובים יותר לתפיסה השניה ואומרים את זה באופן גלוי.   
 
### **אתם חושבים שהם יוותרו על זכות השיבה לתוך הקו הירוק?**  
זה לא משנה. יש מציאות. צריך לייצר תנאים שמעודדים אותם להכיר בה. בינתיים זו דווקא המדיניות שלנו שמחזקת את המטרה הזו שלהם, כי אם ישראל נתפסת כמדינת אפרטהייד לא לגיטימית ומספחת את השטחים יש לנו מסלול מהיר ל"זכות שיבה" המונית.   
לא צריך לתת להם שום הצעות בנושא הזה או אף לגיטימציה לגישה הזו. שלילה מוחלטת.   

### **איך מודאים שהרשות תשלוט באיזור ולא ישתלטו ארגוני טרור בתוך הואקום השלטוני ויקרה מה שקרה עם עזה?**  
שאלה טובה שלוקח זמן לענות עליה כמו שצריך(כי היא כוללת שיח על הרבה נושאים יותר קטנים וספציפים). אין לי תשובה חד משמעית זה נושא מורכב. רק אגיד שבישראל יש גישה שאם הפלסטינים חלשים מדי אז אין שום סיבה לדון איתם כי אין להם מה להציע, ואם הם חזקים מדי אז אין שום סיבה לדון איתם כי הם מסוכנים וצריך לפרק אותם.  
המצב של אבו מאזן והרש"פ זו גם תוצאה ישירה של המדיניות הישראלית. הבן אדם אמנם עשה דוקטורט בהכחשת שואה אבל לדעתי פספסנו לא מעט הזדמנויות ב20 השנה שהוא שלט שם.  

### **ואם ייצאו משם פיגועים, ירקטו טילים או יבוצעו חטיפות, או אפילו יקימו צבא, שדה תעופה ונמל, האם ישראל תוכל להגיב צבאית במקרה של התקפה?**  
כן.  

### **אם כן, זה ייתפס בעולם כמוצדק מבחינה חוקית ומוסרית בשונה מהיום?**   
לא יודע, זה תלוי. הרסנו לעצמנו את התדמית לאורך עשרות שנים, גם בגלל תעמולה של הצד השני וגם בגלל שטויות שלנו. אני לא יודע אם אפשר להציל את זה בקלות.  
לדעתי אם ישראל תראה שהיא באמת שוחרת שלום, זה יחזיר את הגלגל לאחור בכמה מעלות - גם כי רוב ההתנגדות לישראל בסופו של דבר מושתתת על זה ולווא דווקא על הלחימה עצמה, וגם כי יהיה דור של אנשים שיראו את הנכונות של ישראל להגיע להסדרה. הדור החדש לא מכיר את ישראל של שנות ה90 ובטח שלא את ישראל של שנות 40. מבחינתם אנחנו תמיד היינו האכזריים.    

יש אנשים שתמיד יתנגדו אלינו כל עוד אנחנו קיימים לא משנה מה נעשה. השאלה היא רק לגבי אלה שבאמצע, התמימים + המשכילים.   

###**האם ישראל תהיה יותר או פחות בטוחה כתוצאה מהמלך הזה?** 
תלוי כיצד הוא יעשה. חתירה לשינוי של המצב הקיים מביא איתו סכנות חדשות. אבל לדעתי בטווח לא לעשות כלום יהיה משמעותית יותר גרוע לבטחון שלנו ופחות בריא לחברה הישראלית מאשר חתירה להפרדות.   

**תודה על ההזדמנות לשתף, מקווה שלפחות חלק מזה יעניין אותך.**   
